# 10 PRINT VARIATION

## Game of life
"Game of Life" è un automa cellulare ideato dal matematico britannico John Horton Conway nel 1970. Si tratta di una simulazione matematica che esplora la dinamica delle cellule su una griglia ed è capace di generare comportamenti complessi e imprevedibili a partire da regole estremamente semplici.
È stato utilizzato per modellare fenomeni naturali e sociali, come la crescita delle popolazioni, la diffusione delle epidemie e la formazione delle galassie. È un esempio classico di sistema complesso, dove il comportamento collettivo emerge dalle interazioni locali tra le parti del sistema. Inoltre, "Game of Life" è Turing completo, il che significa che può simulare qualsiasi computazione che può essere eseguita da un computer. Questo lo rende un potente strumento teorico per esplorare i limiti della computazione.

Le regole: <br>
1. Sopravvivenza: una cellula viva con 2 o 3 vicini vivi continua a vivere.
2. Morte per solitudine: una cellula viva con meno di 2 vicini vivi muore.
3. Morte per sovrappopolazione: una cellula viva con più di 3 vicini vivi muore.
4. Nascita: una cellula morta con 3 vicini vivi diventa viva.

![gameoflife](https://github.com/del-2024-unirsm/archive-2024/assets/151735761/5ec1c097-4974-4345-b979-c5e0b34df5fd)

## Concept
Come variazione di 10 Print mi è sembrato interessante analizzare il funzionamento di un automa che mostra come sistemi complessi possano venire generati da elementi e regole molto basilari, come avviene nell'algoritmo di partenza. Da 10 Print viene ripreso il fatto che nella griglia iniziale vengono disposti in modo randomico cellule bianche e nere, che poi tramite l'interazione cambiano il loro percorso.
Nello sketch proposto applico questo automatismo su più livelli in un ambiente tridimensionale, per amplificare il senso di "sistema" e di "comportamento collettivo". La transizione dal nero al trasparente e viceversa vuole rendere la ciclicità della vita delle particelle. Con l'utilizzo del mouse è possibile navigare all'interno di questo spazio 3D. Con il doppio click riparte la generazione.

## Risultato

<img width="1728" alt="Screenshot 2024-06-19 at 22 07 00" src="https://github.com/del-2024-unirsm/archive-2024/assets/151735761/1fa268e3-9278-4a3a-8b29-d05dd21a109a">

https://github.com/del-2024-unirsm/archive-2024/assets/151735761/868fd45c-7fa3-4ecd-991b-d5f358a2b214

Link al progetto: https://editor.p5js.org/valentinaugolini/sketches/JXD1D-ADT
